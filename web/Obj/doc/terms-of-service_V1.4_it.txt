
      Regolamento per gli utenti autenticati del sito di Brisk. Vers. 1.4
      ===================================================================

   1. Coesistenza pacifica.
   ------------------------

Ognuno è libero di esprimere le proprie opinioni nel rispetto degli altri; se
qualcuno si dovesse sentire offeso dalle parole di qualcun altro quello che si
deve fare è:

- segnalare la cosa a colui che ha arrecato l'offesa per assicurarsi della non
intenzionalità dell'offesa medesima e possibilmente chiarirsi subito

- IN TUTTI I CASI, se non ci si ritiene soddisfatti o l'insulto era palesemente
intenzionale, NON SI CONTRATTACCA ma si segnala l'accaduto a me (il gestore del
sito) e prenderò io una decisione sul da farsi: ammonizione, revoca della
password o quant'altro.


   2. Strumenti d'indagine.
   ------------------------

Si chiede esplicitamente la possibilità di poter visionare i log delle chat del
sito al fine di verificare eventuali segnalazioni di abusi.

Si garantisce che l'analisi dei log sarà fatta esclusivamente da me o da persone
di mia fiducia e che non verrà divulgato a terzi nessun contenuto esclusi
ovviamente vincoli di legge come richieste da parte delle autorità.


   3. Non si può avere più di un nickname per utente.
   --------------------------------------------------

Non è possibile che una singola persona abbia più di un nickname con password.

   4. Autorizzazione alla divulgazione di propri dati relativi al sito.
   --------------------------------------------------------------------

Si autorizza il sito a divulgare il nickname del proprio garante, ed in
generale tutte le informazioni relate al sito (ad esempio: numero di partite giocate,
di mani fatte, punteggi, valutazioni da parte degli altri utenti) per permettere
a chi ancora non vi conosce di farsi una idea della vostra reputazione.

   5. Certificazioni
   -----------------

Per poter diventare un garante occorre essere un utente certificato.

Le regole per essere certificati le potete trovare all'indirizzo:
http://www.alternativeoutput.it/briskblog/doku.php?id=funz:certificazione


   7. Trattamento dei dati personali.
   ----------------------------------

Informativa ex art. 13 D.lgs. 196/2003

Gentile Signore/a,

Desideriamo informarLa che il D.lgs. n. 196 del 30 giugno 2003 ("Codice in
materia di protezione dei dati personali") prevede la tutela
delle persone e di altri soggetti rispetto al trattamento dei dati personali.

Secondo la normativa indicata, tale trattamento sarà improntato ai principi
di correttezza, liceità e trasparenza e di tutela della Sua riservatezza e
dei Suoi diritti.

Ai sensi dell'articolo 13 del D.lgs. n.196/2003, pertanto, Le forniamo le
seguenti informazioni:

  1. I dati da Lei forniti verranno trattati per le seguenti finalità: garantire
  comunicazioni riservate tra il sito e l'utente.

  2. Il trattamento sarà di tipo informatizzato.

  3. Il conferimento dei dati è obbligatorio e l'eventuale rifiuto di fornire
  tali dati (indirizzo email) comporta la mancata possibilità di proseguire
  ad offrirLe un accesso riservato al sito e comunicazioni riservate.

  4. I dati non saranno comunicati ad altri soggetti, né saranno
  oggetto di diffusione.
